
  HAADAMA RENMUM TAQUN DORONDEN DANTAQIYE DUNA NOXO (1948)
  
    JOPPAADI
    O ga na a faayi nan ti saran xabiilanun doronde do I taqu tinamto ya na du-kiteye, teleŋontaaxun do jamun gondoman ŋa duna noxo.
    O ga na a faayi nan ti soron taqun turvinbalaaxun do i roxomaxantaaxun yan ña sababu xonintan gollu ñanŋen dunasu maxa. Ken ya ni haadama renmum su ga natene do kiyi kurunba be i ga digaamunu, i ga batiini ti i sago, i xannun laabanto kannu do kori su da.
    O ga na a taayi nan ti haadama tenmun taqun nan siri tangeene ti tanka teleŋonte kuudo a nan maxa fiite katta gollu burn ñanŋen do marandi moxo bure.
    O ga na a faayi nan ti mejanŋaaxun nan siri ñaana jamaanun naxa.
    O ga na a faayi nan ti Duna feddi xooren da sigira xerexerente kini haadama renmum taqu i sigindi kayitin noxo, a doronden do seren xanuye, xawancaaxu yugun do yaxarun naxa.
    O ga na a faayi ti jamaanu ku ga kafim i ga da laayidun raga nan ti i wa sikki do haadama renmun taqun koroosinden batte.
    O ga na a faayi nan ti a su nan siri me-mukku taqun do du kiteyen ga ni ke be.
    Batu xooren
    da haadama renmum taqum doronden dantaqiye duna noxon bagandi kuudo saran xabiibanun su, jamaanun su na ña, ken dinman ŋa, sere su ma kafo na ke danteqiye toqo i kiilu kuudo ti xaranŋunden do arayinde jamaanu na katta soron taqun tangana.
  
  
    Tonte fana
    Haadama renme su saareyen ŋa an na du-kitten ña, an nta sere komaaxu, an do soron su yan yekka dorontaaxu do taqu. Haqilen, wa sere su, a do soro kuttu nan siri terene doome kappalengaaxu kanma.
  
  
    Tonte 2
    Haadama renme su raawa i taqun su wuttu xo ke danaqiyi kayiti ga da a ko moxo be. Xabiila, fate, yugo ma yaxare, xanne, diina, politikin kaara, ma wariyu tana a ga giri a jamaane, a dingira, a kiteyu, a saareye ma sigira tana, ku su ra nta a kabana i taqun wuttu.
    Po ra nta bakka sere taqu na a saxu a ga giri jamaane be, dingira be ti ken jamaane ni maranden ya, ma a nta i yinme kitte.
  
  
    Tonte 3
    Bireye, du-kiteye do an yinme tangarjen wa kappa haadama renmen taqu.
  
  
    Tonte 4
    Sere su ra nta ñaana kome, komaaxun do komo gaaganden danbe su kabanton ya ni.
  
  
    Tonte 5
    Sere ra nta haadama renme su toorana, na a mamandi kuudo na a roxondi.
  
  
    Tonte 6
    Sere su, noqu su raawa i seraaxun bagandini xo killen ga da a riti moxo be.
  
  
    Tonte 7
    Killen kaaran ŋa, a su nan yekka, killen na a su tangana moxo baane ke ya. Fo wo fo su do ke dantaqiye ga bogu me wure, soron su nan baana i ga i tangana. Katta ken ŋa moxo be.
  
  
    Tonte 8
    Killen ma sariyanun saaxaman ga da taqu beenu kini seren ŋa, i ga ñi a mulla i na fo bagu i ya, sere so raawa deemande muurunu kiitiraanu.
  
  
    Tonte 9
    ra nta sere su ragana, na texi kaso ma na a bagandi jamaanen ŋa xafu kanma.
  
  
    Tonte 10
    I ga na fo tiifi sere ya, a nan siri i xibaaren dantaqini kiitira be ga nta saafandini, soron su jon ŋa, kiitira ke na a taqun do a waajibinun koyi ma a na ko a ga boxu noqu be.
  
  
    Tonte 11
    
      
	Golli bure su ga tiifi haadama renme ya, in siri a ragana xo a ga ma fo dabari ma I ga na a kiiti bire be jaman ŋa, fo ga ma bogu a taqun ŋa.
      
      
	Toŋen ra nta xenne haadama renme su kanma selli gollu ku dabari dinma jamaane ma jaman falle sariyan ga ma golli bure wari a yi. Fo ra nta kappa killen ga da toŋe be ko.
      
    
  
  
    Tonte 12
    Sere su ra nta roono, fo koono an funen bire moxo, a kore, a kan xibaare ma na a bataaxun xara selli a ga ma an ñamari, a ra nta a roxondini xadi. Sariyan nan siri sere su tangana katta kun baqe, ken xa wa kappa sere su taqu.
  
  
    Tonte 13
    
      
	Sere su raawa terene moxo be gan liŋo a dan ŋa jamaanen noxon ŋa, a raawa i kan sigindini noqu be i ga a mulla.
      
      
	Sere su raawa bakka jamaane, xari a yinme jamaane, a raawa yillene katta i jamaane.
      
    
  
  
    Tonte 14
    
      
	I ga da sere su bitta, a raawa telle moole jamaane tana.
      
      
	Ke taqe ra nta a kisini selli a ga da golli buren ya ña, selli a ga da golle dabari a do Duna Feddi xooren sariyan ga bogu me wure.
      
    
  
  
    Tonte 15
    
      
	Sere su nan siri kappa jamaane soron ŋa.
      
      
	I ra nta sere su bakka jamaanen soron ŋa a ga ma soxu fo wo fo su kanma, i ra nta kabana dubakka jamaane soron ŋa katta jamaane tana.
      
    
  
  
    Tonte 16
    
      
	Yugo do yaxare ga na yexu baga, i raawa yexini me ya, na ka sigindi. I ga nta xabiila, jamaane ma diina baane ra nta ken kabana. Yugo ke do yaxare ke yan baana taqu yexu ke noxon ŋa ma ga na bogu.
      
      
	Yexun ñaana yugon do yaxaren ñaamariyen kanma.
      
      
	Kan ya ni jamaaren soron gondoman ŋa fankan nan siri a tangana.
      
    
  
  
    Tonte 17
    
      
	Sere raawa naabure kitta, a ga ña kafon ŋa ma duran naabure.
      
      
	I ra nta sere naabure buusunu a yi xafu kanma.
      
    
  
  
    Tonte 18
    Sere su raawa sinmene moxo be gan liŋo an dan ŋa, na ro diina. Ken taqe yan sigi, a ga raawa gilli ke diina katta baane tana. A raawa i diina bagandi sellan ŋa, a baane ma a do soro tanani, ma a kan noxo, a raawa a xaraŋundini, nan bati.
  
  
    Tonte 19
    Sere su raawa xibaare walla moxo be gan liŋo a dan ŋa, na kun wariyu bagandi sellan ŋa. Ken wure ni ya sere su raawa wariyu kitta, na a muuru, ma na a sanqi noqu su, moxo su, i ga nta an tanpindini.
  
  
    Tonte 20
    
      
	Sere su raawa soro kappa me man na fedde taaxundi.
      
      
	I ra nta sere su rondini fedde ya a ga nta a liŋun ŋa.
      
    
  
  
    Tonte 21
    
      
	Sere su yinme raawa kappa jamaanen xibaarun ga ku beenu maxa, ma a faari taaxa be a ga a suga.
      
      
	Jamaanen saare renmun su nan baana taqu kuudo nan golli fankan da.
      
      
	Jamaanen soron ga ke be mulla ya ni fankan gondoman ŋ. I ga ke be mulla, I nan siri a bangandini ti sugandindi laabante.
      
    
  
  
    Tonte 22
    Sere su ga kappa jamaanen soro, a nan siri daxa kitta. A gan siri foonu beenu kitta katta kuureye, kuudo fo nan maxa bono a saraaxun ŋa, ti jamaane ma jaman falle deemande kun kappa a taqun ya.
  
  
    Tonte 23
    
      
	Na golle kita, na angollen suga, na a dabari xanne liŋe, na an tanga gollinbalaaxu kun su wa kappa sere su taqu.
      
      
	Soro ga na ñi golli baane dabarini, I nta fuŋoono me ya tugaadi.
      
      
	Sere su ga golliñaŋaana, a nan siri tugaadi kitta ya a do i koren ga katta bireene ti a yi sutura noxo.
      
      
	Sere su do soro tanani raawa kafiini na golliñan fedde sigindi, ma nan ro golliñan fedde kuudo na i taqun tanga.
      
    
  
  
    Tonte 24
    Nan tuuma, na an feten bogu me wa kappa seren taqu, na xenpa kita golliñan do tuuma waxitinu a ga nta kaara su toorono.
  
  
    Tonte 25
    
      
	Na feere kita kuudo an do an kore na bire moxo sire kita, yonki saha, yigande, feetu fatande, hire noqu, jaare noqu a do koroosindu beenu kan gan siri i kitta. Na a deema selli a ga nta gollini, kaagumen ga na-bono ma selli a ga ra ntaxa du birandi a sago ga fe.
      
      
	Saareye do lemiñaaxu nan siri koroosindi daritante kitta lemine su a ga saare kacce ma a ga ma saare kacce, i sun siri tangene moxo baane ya.
      
    
  
  
    Tonte 26
    
      
	Sere su nan siri xaranŋa, xaranŋunde ke jonko nta a yi xarankonpo lenmu ki. Haadama renme su nan fatanta xarankonpo lenmu ku. .I nan gollen tuwaaxun xaranŋen ntalan wuñini katta haadaman ŋa. Sere su tuwaaxun ya na an rondini meyisi xooro ku.
      
      
	Xaranŋunde ke nan siri seraaxun ya wundunu na haadama renmen taqun do i doronden tuwindi. A nan siri me-faamunde, yanpanden menjanŋaaxun ya roono jamaanun naxa do saran xabiilanu, diinan kafonu. A nan siri Duna feddi xooren gollu katta jamu kuurandini.
      
      
	Saaraanon fina yan sugandini lemunun dan ŋa xaranŋen kille.
      
    
  
  
    Tonte 27
    
      
	Sere su taawa kappa taaxen laadan xibaarun kuurande, nan taawe i bogu dinma su nan kafi i kuurandi munnafa.
      
      
	Sere su raawa i gollen munnafan tangana, a ga ña safande, laadan xibaare ma fo tana.
      
    
  
  
    Tonte 28
    Sere su wa wulla jamu nan ña i jaman noxo do jaman falee kuudo taqun do du-kiteyu beenu ga koŋi ke dantanqirji kayiti noxo nan sabati.
  
  
    Tonte 29
    
      
	Waajibinun wa seren da katta jaman ŋa, ken noxon ŋa, a du-kiteyen do a seraaxun kuureyen baane yan katta ñaana.
      
      
	Sariyan da xenpa ña kuudo sere su nan maxa dangi i taqun do i du-kiteyu.
      
      
	Ku taqu do ku du-kiteyu fa nta ñaana selli i do Dun Feddi xooren anniyun ga nta telle doome.
      
    
  
  
    Tonte 30
    Ke dantaqiyi kayiti tonto ku ra nta ñaana jamaane, kafo ma sere su dan ŋa kille kuudo na seron taqun do I du-kiteyun bonondi.
  
  
    Duna feddi xooren duŋe na dantaqi i batu xoore. Taagumansen ga ni 217 (III), a ga wuti Desamburu 10, 1948 siine
  

Haawa laxagabagume

Koota yi, Haawa bayi wati. Bayi ke  taaxunten ɲi siŋan kaaran ŋa Haawa deben kuta banŋen ŋa.
Ken kootan ŋa, Haawa ma kitten ɲi a yaaxen ŋa moxoburu. Haawa ma da yokke kini a yi kuudo a nan daga a kini i bayi watunten ŋa xa, a da a ɲi wuron xaso buru.
Haawa gemu fo yogo yi a ga xo hadamarenme.
A faten do a yintun makkajinman ya ni, a tansegeɲun gille do i guusunten ni. Yiranbooxonton wa a xannen ŋa.Do killen ŋa, Haawa do Laxabure gemu. Laxabure da du yilla hadamarenmen ŋa.
Laxabure da a tirindi fo be ga a maxa. Haawa ti tiyen do selinyelle a do xati. Haawa ma ɲi ga da a gongo siri nan ti sere nan maxa a tu fo be ga a maxa.
Laxabure wa terene Haawa falle, na i soomon tara, a dinnan buren ni.Haawa ti Laxabure da i bayi ma saha, yigande ke ni a ya xalle yi. A ga sinme do Haawa yinganden ŋa, a tun da a raga.
Gelli ken ŋa, Laxabure wuru katta bayin kan killen ŋa.
Laxabure bonte nan sonqo bayi ke ya, ken da a kanbo sexeton wari.Laxabure da Haawa bayi toni. Ken falle a da du xufu ti a xufan ŋa.
Haawa ga ri kan di, a da a ɲi kan mulle ɲi xa, torololo. Ken di, a ro nan xaari ti : « N bayi an na minna ? »
Haawa lasamanten wa saxaaden faayini.Haawa ga ma i bayi xannen mugu, a daga katta bayin saxukonpen ŋa. A xusa sere yogo wari i bayi xufan wure.
Saasa, Haawa kanu.
A muxunten wa xufan wure, Laxabure wa a faayini ti yaaxabure yi.Ken di, a ti in bayi manne ya an tarun ga dinko ?
Na laxabure toxo xufan wure a ti a da : « Kuudo an na a mugu siri. »
Haawa da i bayi tirindi xadi bayi mani ya an yaxun ga dinko lenki ? Bayin da a jaabi : « Kuudo an na a mugu siri. »
Laxabure xusa giri na Haawa kanundi.Haawa saage na bayin tirindi « N bayi manne ya an raqen ga dinko lenki ? » Laxabure da a jaabi « Na an toni ya. » Ken ŋa tanni a kanpi bakka bayin kanma na Haawa toni.
Tooxen maxa, Laxabure ra nta terene siri.Gelli ken ŋa, diganmaana Haawa da digaamen joppa Laxabure noxon di.
A da tirindindi gabe ɲaŋi a yi.
Haawa ma do a bayi ɲaxalinten da me sunbu.Do ken ŋa, Laxabure tanpi nan tanpi do Haawa tirindindun ŋa a xusa Haawa do i bayi su ficca.
Ken ŋa, deben soron da Haawa do i bayi bisimilla. Gelli ken kootan ŋa Haawa da fo bagu tirindindi gabe ya do mukkun ŋa.


Xason do kufune_ The moon and the cap_23_SIL LEAD

Lemunun fallandifoonun wa i maxa, i ɲaxalinton ni.N faaba da sangan yaaxandunwaare xobo in gida danŋa.
N ma da kufuna baxanma sire xobo in ke danŋa.
N xoxonayaxannen da fuugen kita.
Fanken da leminen kufuna kurunban bagu a yinmen ŋa, a butu.O saaganto katta kaanun ŋa, fanka xoore giri.
A da in kufuna kurunban bagu in yinmen ŋa.
Lemunun filli yaaxadunbunton wa kufunen balanten faayini yitten ŋa.Kufunen bala o kanfolaqen yittitixasa dinkan gingen ŋa.
Leminen wu buru ma a yaaxajin ga bakka.N wu buru ma in nan bara ɲaxamana.
Wuron ro, leminen yaaxen wa i kufunen ŋa yitten ŋa.
A sunanten ni.Katta wuron ŋa, xason bagu. A ɲi in danŋa a na in kufune ke ya faayini yittitixasen kanma.
Leminen wa i kufunen faayini bire su. Xa, saasa, a wa xo xason ɲi yere, in kufunen ga a yinmen ŋa.Xason da in kufunen faayi du yi nan soyi. N ke xa xusa soyi.
Kufuna kurunba dunben wa leminen yinmen ŋa, a wa soyini.Ken yillankaran ŋa, in ga giri xaranlan ŋa, in ma da kufuna kurunba tana kini in ŋa, xa, a dunben ni.
A faranfaren ni moxosiri ! N ma ti in danŋa : « Xason da ke kufune wara katta an ŋa. »
Leminen da i kitten wurewutu katta xason ŋa, a kufuna baxanman ga xason yinmen ŋa.Ken wuro yi, in da in kufuna kurunban rondi nan bagu. Xason ɲi yere, in kufuna baxanman ga a yinmen ŋa.N ke ɲaxali !
Leminen wa kiyen faayini a ga sinmene.A wa an danŋa kiyen lafin wa kiɲene kufune ya ba ?
A tuhuma, in ga kufunan danbe be rondini lenki !


An na manne yi

Yaxannu filli wa sangana ti xoodan ŋa.na xoodan fitta na a raga
Yugunnen wa mexensin pine wurundini.na giringirin wurundi
Yugunnen wa i me tana faraxatunu.na me firi
Yugunnen wa tirinbene ti i sangatafon ŋa.na a tiirinba
Yaxannu sikki wa jallini.nan tiirinbe nan bonte
Yugunnen wa xooda katini.na xooda katu
Yugunnen wa faayindini na a ɲi baane tana wa wolin katta.nan sanga do nan faayindi
Yaxannen wa terene ti gongon fakkan jin ŋa jawoye di.nan yindi
Yaxannen wa laadan legen ɲaana.nan rege
Xooda katiran fakka leminun ŋa, i ga sangan xabila gabe ɲaana.i wa sangana


Kanme  an wuyi jamu !

Kiye, an wuyi jamu !
Kanmu an wuyi jamu !
Yittidarun wa do fanken ŋa na yaxannen yoori.Fanke, an wuyi jamu !
Tabullu xa wuyi jamu !
Kanmen diraye, an wuyi jamu !
Kanmen ɲaraɲallu, xa wuyi jamu !
Kanmen giri, xa a ma yaxannen kita baawo paralan wa a maxa.Kanme, an wuyi jamu !



Selinŋen do tuɲiiɲa_ Chicken and Millipede_27_SIL LEAD

Selinyaxare do tuɲiiɲa wa doome xooda katiran ŋa.I daga xoodakatiran ŋa na xooda katten joppa. Selinyaxare jayen ɲi, xa, Tuɲiiɲa ɲi ga n jawo a yi. Selinyaxare ɲi xoodan katta ma noqu laate. Tuɲiiɲa xalle ɲi laatono diina seliŋe yi. Selinyaxare da  butten jonŋa.
Selinyaxare do i kanpi dandanton ɲa jallan tangandaanan ŋa.Ken ŋa, i gemu a di sere baane su na xoodan katu katta jalan tangandaanan ŋa. Tuɲiiɲa fana ɲa jalan tangandaanan ŋa. Selinyaxare da jalan yonko ta baane. Ken falle, Selinyaxare xa ɲa jalan tangandaanan ŋa.
Tuɲiiɲa da jallan yonko ta baane, Selinyaxare sigiten xenu.Tuɲiiɲa da xoodan katu na jalan yonko. Tuɲiiɲa da xoodan yillankupa nan jalan yonko. Tuɲiiɲa da xoodan turuki na jalan yonko xadi. Ken di, tuɲiiɲa da jalan yonko ta karago.
Tuɲiiɲa da safandimasin faayi fo be ga a koyini nan ti i da Selinyaxare firi xoodakatten ŋa. Selinyaxare do i soomon dandanton giri katta a yi.Selinyaxare butu baawo xoodakatten ma liŋi a yi. Tuɲiiɲa soyi a yi baawo menjanŋen da noqun su ɲa manqanŋen ŋa.
Selinyaxare da xoodan wara i feqen wure, a do Tuɲiiɲa ma gemu killen di.Selinyaxare ga butu, a xusa tuɲiiɲan toni.
Selinyaxare da i kuusen faayi baawo a toron wa manqanŋe di. Tuɲiiɲa ma xa da a faayi.Selinyaxare dagante kan ŋa, a do tuɲiiɲa ma gemu killen di. Tuɲiiɲa ma da a tirindi : « An ma in renmen wari ba ? »
Selinyaxare ma sefe, tuɲiiɲa ma jootinten ɲi.
Selinyaxare wa xo a ma selle.Tuɲiiɲa ma da manqanŋinne mugu « N ma, n deema. » 
Ken di tuɲiiɲa ma terinkandi. Manqanŋen ɲi bakka ti Selinyaxare raqen ŋa.
Tuɲiiɲan ma ti i renmen da : « dudoxoto ti an feeranun ŋa. » Tuɲiiɲan timen bagu ma selinyaxare ga watini.
Tuɲiiɲa soyinten xenu seyen di.Selinyaxare goqi nan xaaxi. Tuɲiiɲa tirigiso, nan texu, nan texu. Tuɲiiɲa tunbagu.
Tuɲiiɲun filli sege yitten ŋa. Selinyaxare da i falle koyi nan ŋiɲen bunu.Selinyaxare texu ma a ga tuɲiiɲa ficcana. Tuɲiiɲa do i ma daga fuxu yitte yogo wure.
Gelli ken ŋa, selinyaxare do tuɲiiɲan ɲa xonno yi.


Daabanu       دَابَنُ

si
ɲogome
na
jaxe
sugo
muusine
wulle
seliŋe
wandalle
kenne


Aminata do xooda dunbe 2

Ke yaxanne toxon ni Aminata ya yi, a wa taaxunu yaxarinsapa kaaran ŋa. A kanunten wa i masalan terinkana.A ga ma kori, i na fon su laaba. A wa xirisun mullin terinkanana na a ɲi i nta a xala. Dinmanu ya, a wa xibaariliŋu mukku i ya. A wa fiinu mukku kun ga a kanundini.
Koota baane, a da watte xibaare mugu a ga xo xoodan moxo, bunnu dunbun ga a yi.
Watti bure ya ni, a wa yogonu tanpidini, yogonu nta bakka a yi.
Aminata kanu, a wa kaaron su faayini wuruyen xanne maxa, gelli i ga na ke xooda dunbe do bunnun wari.
Yugunnu dantanto wa xooda katini. I da xoodan katu ti senbe yi ma a ga katini Aminata yi. A kanunten ni, a da a faayi a ga wa i futunu moxo be yi.Koota yi, Aminata ma da a wara dagana ten xobo butikin ŋa. Hari Aminata ga kanma nan daga, a da xooda dunbe bunnunman muuru noqun su yi, a ma fo wari.
A saaganten da yugunnu wari xooda katini, a sigi na i faayi. Ken noxon ŋa, xooda dunben da a sanpa i yaaxanlaqun ŋa.
A xaaru !
A xaaruxannen da soron bagandi na a tu fo be ga ɲa. Aminata do wuyen wurunten daga katta i maama yi. A wa wuunu nan wu.
Aminata wa wuunu. Maamen da a senbendi do du yi na a kiilun taaxundi. Ke wuye wara kundo, a maama doxo a yi. A gida Muusa da a tirindi fo be ga ɲa. A ma katu wuyen sigindini. Fi falle, a ti « Xooda dunbe ke yan da in sanpa, n kalla ya sikka su nta a di. »
I kaadunkon da a tirindi, « Kan xooda dunbe ni ken ŋa ? »
Aminata wuyinten ti : « Xooda dunbe be ga soron watundini na i kari ! »
Maamen wa taaxunu taaxaadi buce kanma. Leminun taaxunton da a yoori, i wa a kanma na a terinka a ga fo be konŋo. Maamen ti, « Ahan, n da fiinun faamu. »
A ti leminun nan taaxu, « An da o terinka, o ga ɲi watte ke masalan ŋa ya ba ? »
Aminata ti, « Iyo. »
Leminun soyi a yi kundu yi, « Anken nta hari baane tu, ke watte feti tonŋu ya. »
Yugo yogo wa fo faayini wattifunsi muuri masin noxon ŋa.Yaxarin xasen ti ayi, tonŋun ya ni. Xa da in terinka.
« A sabaabun ni wattifunse ya yi. Ken wattifunse na xo xooda ya yi, a dunbe, bunnun ga a yi, a nan misa moxo be yi, a nta warini ma ti duran masinun ya ga fe. »
« A tuwini kan moxo ti tonŋun ya ni ? » Muusa da du tirindi.
« Maamen ti baawo a ya na soron watundini. »
Aminata ti, « A na xo samaaman ya yi ba ? »
« Ken me ya ni, xa a sabaabun feti sirinme yi. Watte ke ra wa yogonu ragana na ɲi i nta a tu, yogonu watten nta ɲaŋono, yogonu watten wa ɲaŋono a nta sirono ma i do kun gan daga doxotooronkan ŋa ya ».
Aminata do i gida Muusa wa taaxunu i maama tatten ŋa, i wa a terinkana a ga wa sefene.Aminata da i yaaxon danda nan ti, « Yogonu wa toqo yi ba ? »﻿« Iyo, a sununten ya ni, xa sere gabe wa jaarene nan kende wucce dangi falle. » Maamen ti, o nta xawa kanna a yi. 
Aminata taaxunten yaaxanjin tolli, a ti, « Nke yinme nta a mulla xa nan wati, xa taaxu, n na fiinun moxon ko xa danŋa ».
Muusa ti, « N ga na ke xooda mexente do i bunnun wari, n wurunu ya ! »
« Maamen ti anken ni xintan ya yi, fo be nta warini ti yaaxen ŋa ! », Aminata soyi a yi.
Maamen wa taaxunu taaxaadi buce kanma. Leminun taaxunton da a yoori, i wa a terinkana a ga fo be konŋo. Maamen muuɲunten ti, « Tonŋu, a wattifunse nta warini. Wattifunse ke wa malini an kittun ŋa gelli an do watunten ga na tinto me yi ma an ga na kati yokke yi. »
Muusa jootinten ti, « Nke laatono watunton su yi ya. »
Maamen ti, « Ken wa fo sirono, xa an ra nta a tuunu watten ga sere be yi, ma a ga nta sere be yi. Watte ke taagumansen nta warini soron su yi de! »
Aminata tallan kanu, a ti, « Nke nta a mulla nan wati. »
Maamen jimi beɲuwara kanma na i kittun yanqi ti saabunen ŋa. Leminun da a yoori na a faayi.« Moxonu wa non ŋa, xa ra wa kun dabarini na du tanga a do sere tananu ke watte yi. »
« N maama, duruxoto an na kun ko o danŋa ! »
« Na xa kittun wanqi ti saabunen ŋa ta gabe yi, xa ga na giri saxa, ma butikin ŋa, ma saado xa ga wa yigene ma xa ga na kati fo be yi deben ŋa.
« Xa da xa kittun wanqi ta gabe yi kiyen noxon ŋa ti saabunen ŋa.
« Maxa kati an yaaxanlaqen ŋa na a ɲi an ma an kittun wanqi. Watte ke ra wa roono an suufun noxon ŋa ti an raqe, an nuxunne ma ti an yaaxo. »
Leminun wa sikki i maama jon ŋa. Nuxunbipaaden wa i baananbe su yi.« Xa nta xawa tintono soron ŋa moxo yogo yi baawo i ga na texu, ma nan tiringiso, wate ke funsen ra wa yillene katta xa yi.
« Yaxarin xasen ti, xa ga n xawa bera be walla xa do soron naxa, ken nan gemu konpen roraqen sigen ŋa. Xa giri na ken me bera ro o naxan ŋa.
« Xa nan xawa nuxunbipaaden saqa xa nuxunnun do xa raqun kanma ya. A da nuxunbipaabe bagandi na a koyi i ya, na a rondi. Xa nta xawa xa kitte kinni sere su yi hari xa do a ga n katta sefene doome. »
« N maama, ken bera tanganden xoten ya ni sere gabe ga na me ɲi butiki noxon ŋa. »
« Ken ya ni, xa ga n xawa toqo kaanun ŋa nan maxa bagu gelli haaju soobe ga fe. »
Aminata do Muusa wa taaxunu i maama kaaran ŋa, na a terinka a ga wa sefene.« Ken ya ni, xa ga n xawa toqo kaanun ŋa nan maxa bagu gelli haaju soobe ga fe. »
Aminata fuufe a ti, « N ɲaana kan moxo yi gelli ke watte ga na in raga ? »
« A taagumansun ni : fatanyinbe, texu, xoren noxon mamande, neeguyen ra wa xotono an maxa. Maxa kanu o wa an sorogono. Hari an ga na wati, duruxoto an na maxa kiɲe sere tananu ya. »
« Ken ɲaana kan moxo yi ? »
Maamen tirigiso, a da i kitten wure wutu nan tirigiso segenantonben kunmen noxon ŋa. Leminun wa a faayini.« An na laato bakka kan sere kuttun ŋa. An ga na texu, ma an ga nan tirigiso, an na kun ɲa an segenantonben kunmen noxo, ma musuwaara noxon ŋa, an ga na duguta, an na a sedi ɲaŋanxolle noxo. »
« N ra nta bakka do in menjanŋun ŋa nan sanga ya ba ? »
« Ayi, Aminata an na a munda an menjanŋun xa nan wati ya ba ? »
« Ayi, n maama, n nta a munda anken yinme nan wati. »﻿« Ken ya ga ni, n renme, o su na ku fiinu batu. »
Aminata wuru nan gemu i faaba ronten ŋa kan di. A da i kitten wure wutu nan ti a nan sigi.Ken noqu su, Aminata da i faaba rinten wari a do i nuxunbipaade.
A wurunten ti, « N faaba ! »
Xa faaben ti : « N dugu, n nan wanqi fina saado in ga wa an wuttu, baawo n nta a mulla an nan wati. »
Aminata taaxunten wa i faaba taanun kanma, i wa masalana. A ɲaxalinten ni.A daga wanqi na i yiraamun faraaxu na Aminata xiri na a wutu ti xanuye.
A ti : « N renme, an da manne ɲa lenki ? »
Aminata meqi do i faaba yi na xooda dunbe be bunnun ga a yi moxon ko i faaba danŋa, a do maamen ga da fo su ko i danŋa.
A haqilen taaxu.


Fonmuumu dantanto

fantanŋe
xiise
tanba xodoone
tuɲiiɲa
siyanŋe
sanbamiraana
tulle
bununbuna
moodilenme
xuudo
fanŋenlenme
buure
giire
yelinŋe
gaja


Wuron ro kan moxo yi Sooma deben ŋa_ How night came to opio village_24_SIL LEAD

Sooma wa gunnen di. Kaane, a wullun wa siine yogo faraxata.Koota yogo, sooma do i wullun daga xaɲe. A wullun xusa siine yogo xata. Sooma wuru do wullun ŋa wucci gille yi. A ga na tanpi, a ɲi tuumana saado a ga gilli a xannen maxa xadi. Ken do i moxo su, a kori i wullun walla.
Sooma wa taaxunu guppen raqen ŋa. A do guppigumen wa sefene.Bita gabe dangi falle, a kiɲe debe yi.
A do kaagume yogo da me sefanlenmaaxu ke moxo yi « Lenki in ma in wara do siine yogo batte, n konto a yi. N tanpi, n wa a mulla nan tuuma. »
Yugon ti a danŋa « Tuuma, n na miniji kini an ŋa ba ?» Sooma mini moxosiri baawo daqun ɲi a yi, a saxu nan xenqe.
Sooma wa xo a kanunten ni, kan xotte bitanten do saanun wa a falle.A ga wulli, a kori fo su walla. A da i yaaxon ŋuɲi na i texe ta gabe. A ti yugon danŋa « An ga da fo be minindi in ŋa, ken ni fo buren ya yi. N ntaxa fo wo fo su walla. »
Yugon ti « Jamu baane ya ni, an ma wuro wari abada ? Kiyen ga na xenu, wuron ya n roono. »
Kiyen fina bagunte, kinsigan kiye, kiyen xenunte, kanmun finanten.Sooma da i tirindi fo gabe yi wuron kanma. Sefo ku liŋo a danŋa. A do i menjankurunbon wuyi masalana ma katta soxuban ŋa. A kira xadi kuudo na wuru tana faayi roono.
Sooma moxon sironten ni nan bagu i menjankurunbon kan di.Yugon da killen koyi a yi, sooma da i kitten wurewutu katta a yi.Yillen ga kare, a da i menjanŋen tirindi ke moxo yi « N katta wuron kiɲandini kaara yi kan moxo yi ? N wa a munda o debidunkon su na a wari. »
« Biten wa roono wuro ke yi, an na tere ma xa kaara. Na an toxo an kaane faayini, wuron wa sukkene do an ŋa. Maxa an falle faayi moxo su kanma. An ga na an falle faayi, wuron wa dagana na an toxo. »
Sooma wa terene. Kanmun bitanten do saanun wa a falle.Sooma da a ɲa xo a ga konŋi a danŋa moxo be yi. Wuron ga ro, a da i kaara killen raga. A do terenden ga me yi, wuron wa do a falle. Hari a ga na ɲi a mulla na i falle faayi, a ma a dabari.
Sooma kiɲe i deben ŋa. Kanxotten binnen ni, debidunkon kanunten ni.A ga kiɲe i kaara, a soron kanu. I ti a danŋa « Sooma an do mani bonen ri katta o yi ? »
Manne fo bitante na do an batten ŋa ? Sooma da i jaabi ke moxo yi « N maarenmu, ke fo bitante ni wuron ya yi. »  Xa su kanunton ya ni saasa, xo in ke yinme ga kanu moxo be yi nan dangi.
Sooma wa gallen minindini, kiyen bagunten ni. Wuron ro. Xason do saanun wa ŋaalini, yaxare yogo wa xenqene.Xa wa riini wuron xanu. Kiyen ga na bagu, o ra wa gilli, wuron ga na ro, o ra wa tuumana.
Kanxotten finante do a fakka saanun ŋa.Wuron kiɲe Sooma deben ŋa ke moxo ya yi.


Dutangandi feero katta wattu yi

Ŋuna deppe do doroki buccinne wa yugo yogo yi, a wa jinmi beɲuwaara gorojinma fakka ji kanma. A da jin wutu kuudo na i yeeson wanqi. A da i yeeson suusa ti kittun ŋa, jin wa tollini katta beɲuwaaran ŋa.An laabanten nan toxo.
Jooxun na kaane ya. Noqu fanan ŋa, koori wa non ŋa, kittu filli, saabune, a do jin ro xollalenme natalin wa warini. Kittun wa wanqini baane ti baane.Na an kittun wanqi ti saabunen ŋa, an ga na bagu jooxen ŋa waxati su yi.
Yaxarinrentugunne wa jinmi beɲuwaara gorojinma kanma, a wa doroki mollidarinma wanqini.An yiraamun laabanton nan ɲi waxati su yi.
Yaxanan bucce wa i kanbon disana ti borosi bulanma yi. Laxawanqi saabunen xanqan wa a raqen kaaran ŋa.Yigaye su falle, an kanbon disa ti borosin ŋa.
Yugunnen wa taaxunu taaxaaden kanma, a wa i teppu bulanmaanun rondini.Duroxoto, an na an teppunun rondi.
Doxotooro yaxaren do i doroki xullen wa yaxananbuccen pingunu, ken ga sikki a jon ŋa.An kittikarayun dabari i dinman ŋa.
Ka buccinne yogo raqen ŋa, yaxaren wa kanberan sellana, yugo yogo wa sokken kutunu ti kaafan ŋa.An kan laabanten nan toxo dinma su yi.
Yaxanan buccen do doroki bulanman wa sikki butelin wa a kitten di, a wa jin minni ti weeri xururonma yi.Duroxoto, an na ji senne mini waxati su yi.
Yaxannen wa taaxunu katta tabalin ŋa. Yigandin taasanu filli wa a jon ŋa, yiganden wa i noxon di. A da giriben ro taasa baane noxon di.Yigandu beenu moyinton ga ni, kun ya yiga.
Musooron wa siitini yaxanan buccen nuxunnen do a raqen ŋa, baawo a faayi fuuɲu kari safaaren ya sanqini. Fuuɲu furen wa saqa ɲiiɲen ŋa.Du tanga suwannun do sirinmun ŋa!
Yugunnen wa saqa sanken wure, xupiyiranbulanman wa xufini a yi.Saxu sanken wure. An ga ma saha, toxo kaanun di, ma an ga na faso.
Natalinu naxati faayi : yugo yogo wa i kittun wanqini, yugo wa wanqini, doxotooro yaxaren wa yaxannen pingunu, a do yugunnen wa saqa sanken wure.An kiilun toxo ku arayindu ya kuudo an sahanten nan toxo.


Yittiren baane yittirenmu filli

namasanu filli
jabiibi baane
jabiibinu filli
kiyi baane
kiyu filli
papakayi baane
papakayu filli
mangoro baane
mangoronu filli
lenburu baane
lenburunu filli
buyaagi baane
buyaaginu filli
lenburu malacci baane
lenburu malaccu filli


O biraado

Fuugu makkanjinman wa tigatinŋen ŋa.tigatinŋe
Yaxaru sikki wa jinmi na tigan ten soxo.soxanten golle
Yugu filli do yaxare wa soxan ten ŋa. yugu baane wa sikki wottoro kanma na tigan woyi.Na tigan woyi
Jaxatanyokku filli.jaxatanŋe
Yaxaru filli wa ciyen kutunu yokken di.tiye
Yaxaren jiminten wa yillen wanqini yokke xoore noxon ŋa, gongonu filli wa a kaara ŋa.Na yillen yanqi
Yaxaren wa ɲenekon do makkan kaawandini texu sikki kanma. Booton wa xolle yogo kaara ŋa.Na ɲenekon do makkan kaawandi
Yaxaru sikki wa yillen gollo. Leminen malinten wa i ma ya.Na yillen goro
Yaxaren wa futon yeregene.Nan sore
Baraman wa kiŋun kanma yinben wa a wure. Beŋen fakka futon wa taaxunu baraman kanma.Nan sorondi
Soron wa yigene.Nan yige


N kore

Maria wa i ma koyini i menjanxaralenman ŋa.ma
Maria wa deenan koyini a ga i ma xoodon di.deenandunbe
Faaben wa sollen kutunu ti jaasin ŋa.baaba
Maria gidan yugon da yaaxan dunwaarun rondi, a wa senbene sangalle ŋa na fanken raga. A wa i kitten saqa Maria menjanŋen ŋa na a kuuɲi.n maarenyugo
Maria gidan yaxaren wa taaxunu nan xara.n maarenyaxare
Maamen wa taaxunu texe kanma. A wa yiganden sorono. Maria do i menjanŋen wa jin fallana a ya.maama
Maria menjanŋen wa i kisima kitten ragana na a kuuɲi ti daroye yi.kisima
Faabatugunen wa riini tere. Monturu faranfaren wa a kitten ŋa, walisi xoore raganten wa a maxa. Maria do i menjanŋen da a kuuɲi ti xanuye yi.n kawu
Bayi yanbe moxo siri. Maria da a sunbu ti xanuye do ɲaxaliye xoore yi.n bayi
Maria menjanŋen da kaagun natalin yogo wutu.n kore


Daabanu       دَابَنُ

سِي
ݧࣷݣࣷمٜ
نَا
جَخٜ
سُݣࣷ
مُوسِنٜ
وُلّٜ
سٜلِݝٜ
وَندَلّٜ
کٜنّٜ


Suufu

Xoodakataana yogo kati a tan ŋa.karankare
Yugunnen wa sikki i ta baane kanma. A da baane wurewutu na i xurungon guusu.xurungo
Yaxare wa sikki na i naxaanen raga.naxaane
Yaxanne wa i noxonkan koyini.noxo
Yugunne kittun saxunten wa a gijinmen kanma.gijinme
Yugunne da i kittun wurewutu.kittu
Yaxanne taaxunte taaxadeyillanten kanma a wa i kittun wurewutu.kittinxaru
Yugunne kati a segeɲantonben ŋa.segeɲantonbe
Yaxanne kittun wa a yinkolla kanma.yinme


Kaadundaaban dantanto

wandalle
na
fare
ɲiiɲe
muusine
jaxe
sugo
selinyaxare


An na manne ɲaana

N wa xirindini.
N wa sooxono.
N wa in kittun banbana.
A wa gangundini.
N wa jaabindini.
A wa terinkene.
An xa katta manne dabarini ?


Ɲaxalinte

sunonte
jootinte
ɲaxalinte
junte
butunte
mulle
tanpinte


Geesimeraana do Kuuɲa

Geesimeraana butunten ni.A ga ɲi logonfanan roono i raqen di, yogo da a fonraqen konko.
A ti : « Ee ! ke ma gemu sa ! » Geesimeraana ti ke katta ɲaana ko yi ? Xa, a da raqen ŋuɲi.
Jaaxa kuuɲa ya ɲi a tanpinta xoore. Kuuɲa ti a nan sabari i nan ro.
N da lenki su ɲa terene, n tanpi, dullen do daqun wa in ŋa. Ken ŋa, geesimeraana da a wara a nan ro.
Geesimeraana ni ɲuumunten ya yi, a nta a mulla i do sere ga kappa i bantaran ŋa. Ken di, a da feera bure kutu.
I ga yigandinyokken yinmen di, geesimeraana fenti kuuɲa yi ti : « An kittun mexenton ni, daga i wanqi. » Tonŋunnen ŋa, kuuɲa kittun mexenton ɲi. Kuuɲa kurumu telle i kittun wanqi lanben ŋa nan yille riini kan di.
Geesimeraana raqen fakkan wa bantaran ŋa.Geesimeraana da bantaran yigayen joppa saado kuuɲa bicca saage. Kuuɲa ga saage, a da a ɲi geesimeraana da bantaran su toni.
Kuuɲa da geesimeraana faayi nan ti : « Nuwaari an ɲangollen a, koota be an ga na tinto in kan ŋa, an na ro, n na an tuga an ɲangollen ŋa. »
Ken di, a kurumu katta i kan ŋa.
Geesimeraana wa lanben raqen ŋa. Doroki xote wa a xannen ŋa. Kuuɲa yogo wa saqa gidinpeenan kanma lanben di. I sefe me danŋa na me kuuɲi.Bire ga dangi, geesimeraana sinme kuuɲa lahidun ŋa. Koota yogo, a da kuuɲa kan killen raga. Geesimeraana ri gemu kuuɲa ɲaxamen ŋa. Kuuɲa ɲi kiyen ragana giden kanma xo kuuɲa kuttun moxo.
Kuuɲa ga da geesimeraana hayina, a ti a da : « Sunka geesimeraana, an ri ɲaxama do in ŋa ya ba ? »
Geesimeraana ti « A wa genme moxosiri, nuwaari. » Dullen diginten ɲi a yi moxoburu.
Kuuɲa ɲaxaliten ni, xa, geesimeraana kanunten ni.Kuuɲa tunni jin wure nan daga ɲaxamen dabari na geesimeraana toxo i falle giden kanma jin noxon di.
Kuuɲa yille funtini bakka jin wure nan ri geesimeraana xiri i nan daga yige. Ken di sa, a ware geesimeraana kaane katta yigeran ŋa.
Kuuɲa tunni jin wure. A yaaxon misen ni, a xumun dinkan ni.Ken bire geesimeraana ti i wa kuuɲa batta jin noxon ŋa, xa, an ken feti jiidufo yi, a ma kati yanqana jin di.
A toxo binbini jin kanma, a kori yanqana, a kori bontene.
Kuuɲa wa jin wure, geesimeraana wa a faayini na i du toxo giden kanma.Lagarun ŋa, a toxo sinmene, a da i jiibanun faga gullan ŋa na du xotondi. Ken moxon di a yanqa jin ŋa.
Xo a ga n gota, a da kuuɲa yigandi nooren hayina, a da yiganden gaben wari kuuɲa nooren di, laxanjin xusa gabo laqen ŋa.
Kuuɲa wa geesimeraana do i yaaxadinkon faayini.Geesimeraana ga da i kitten ro yigandinxollen di, kuuɲa da a kitten raga. A ti geesimeraana danŋa : « An do an doroke ke xoni ra nta yigene de ? Ken nta ɲaana in ke kan ŋa. »
Geesimeraana ti : « Tonŋu, n ɲi ga mungu ya. » A da i doroken bagandi.
Geesimeraana kanunten do a jootinten ni.Kuuɲa da geesimeraana janba na a bagandi jin noxon ŋa. A baane da i yiganden yiga.


Muusinu manime ni

Yugunnen saxu muusinen kaara ŋa a ga yigene.Muusinu manime ni ?
Muusinbaane.1
Yugunnen wa muusinu filli saxunten mooromoorono fuugin ginen kaara ŋa.Muusinu manime ni ?
Muusinu filli.2
Muusinu sikki wa bonondidini soronkonpen noxon di.Muusinu manime ni ?
Muusinu sikki.3
Yugunnen wa taaxaden kanma, a wa xaranŋa, a yoorinten ni ti muusinun ŋa.Muusinu manime ni ?
Muusinu naxati.4
Muusinun bati do wullen ŋa bafen noxon di.Muusinu manime ni ?
Muusinu karagi.5
Yugunnen wa a kanma na wullen rondi kan di, xa wullen yaaxen wa muusinun ŋa, a bara.Muusinu manime ni ?
Muusinu tunmi.6
Yugunnen wa sere xilli kan di. Muusinun wa kan di, kan falle, hari xuben kanma.Muusinu manime ni ?
Muusinu ɲeri.7
Wullen wa yugunnen soyinten maxa i xurungun kanma. I yoorinten ni ti muusinun ŋa.Muusinu manime ni ?
Muusinu seegi.8
O yaaxen na manne ya ?
Muusinlenmen bala yitten di ! « N dugu n wa riini an kisi. »
Yugunnen da muusine kisi yitten kanma. A ma wa a fayini ti soyiye yi.« N ma, o ra wa a marana ba ? Baane tana xadi ! »
Muusinu manime?
Muusinu kabi.9


Pamu Pamu Yelinŋe

Yugu filli wa me kuuɲini nan sefe.Kande daga i kaara doomagumen banŋen ŋa ti a na i deema, ke moxo yi « N deema, n ga in katta Pamu Pamu suttun yintun kitana moxo be yi na a ɲa in bundanŋen solinŋun ŋa, n na yelinŋe ke kitana kan moxo yi ? »
Dooman jaarandaanan ti « Daga, an na yinbe kumu. Yinben kumi falle fuuɲun su ga na daga na fo bucce be toxo, an na ken raga na a ɲa yigefo yi an bappen ŋa. A wa Pamu Pamu fuutunu katta du yi. »
Pamu Pamu wa yeliŋen do i bundanŋen faayini.Kande nta a tu ti jaarandaana ke do yeliŋe Pamu Pamu ni menjanŋun ya yi. Pamu Pamu ɲi riini dinma su ya jaarandaana ke baanŋe.
Yeliŋen ga ri jaarandaanan banŋe, yugon ti a danŋa « N faayi an sobindini, n da an ragemoxon ko xaɲaanan danŋa. An ga na gundunyinbe wari, an na tallan kanpi segene. N na a wari sere be ga n goto diinanta i funen ŋa. »
Buurun wa santini kaaran ŋa.Kande da Pamu Pamu xaɲanden joppa.
A taaxu gunnen ŋa na i gumon moxon gemundi. Tiiden ga bagu, a da sokkikaawanten fuute ma a ga kumini. Fuuɲun su wuru, nan laato yinben ŋa. Kande katu buuri buccinne ragana na a ro i bappen ŋa.
Pamu Pamu Yeliŋen wa buuren faayini.Yeliŋe Pamu Pamu kori du ragana buuru daxamunte be ga a yaaxon ŋa Kande bappen noxon ŋa. A yanqa katta a yi na a jabati ti i soomo liŋun ŋa.
Kande taron kati yeliŋen xaasaxannen ŋa. « Pamu Pamu, Pamu Pamu... » Kande wuru katta i bappen ŋa. Yeliŋen rage.
Pamu Pamu Yeliŋe do xaɲaanan wa sefene.Pamu Pamu da Kande xanjo, a na i wara. « Ayi ! Lenki, n ma in wara do a batten ŋa. An ɲaŋi in xalle yi lenki ! An yintun ya ɲaana in danŋa solinŋun ŋa, i ga kanpini do fanken ŋa xo an yinme moxo. »
Bundanŋun kanpi katta Pamu Pamu Yeliŋen ŋa.Pamu Pamu xaari nan ti « An ga na in kari an ntaxa yinte kitana na a ɲa solinŋun ŋa, baawo, a na ɲiini in ke ga kara. N wara, n da a laayidun wutu an danŋa ti in wa in yinten kinni an ŋa xasunxulle su yi. »
Xaɲaanan da bundanŋun wutu.Kande daga i banŋen ŋa na solinŋu kurunbo dabari. Soron ga da solinŋun wari, i ti « Ho ! Ho ! Xa da ke xaɲaana faayi. Pamu Pamu yintun ga a maxa a ga da i ɲa solinŋun ŋa. Keeta a wa riini fo gabe kita gunnen ŋa. Na o falla yigefo liŋu ya. O na dinmu bagandi. »
Pamu Pamu Yeliŋe, buure, a do siine dantanto.Ke wuro yi, jaarandaanan da faaren xayi jaman ŋa na xaɲaana ke nuwaari a do Pamu Pamu dukitaye.
Gelli ken koota, xaɲaana sirun wa yeliŋe Pamu Pamu xiisan laxamini i renmun danŋa xo koota liŋi danginte yi.


O yintu

yinti gillu
sin xoqe
tulundu
sinqinyinte
yinti turunte
yinguufante
yinsiyinte


Aminata do xooda dunbe

Ke yaxanne toxon ni Aminata ya yi, a wa taaxunu yaxarinsappa karan ŋa. A kanunten wa i masalan terinkana.Aminata na a mulla na fon su ya tu. Xirisun terinkanden nan liŋi a da.
Koota yi, a da xooda dunbe yogo do i bunnun watten xibaare mugu xirisun ŋa. Ken da a kanundi moxoburu.
A toxo kaaron su faayini wuruyen xanne maxa, gelli i ga na ke xooda dunbe do i bunnun wari.
Yugunu dantanto wa xooda katini. I da xoodan katu ti senbe yi ma a ga katini Aminata yi. A kanunten ni, a da a faayi a ga i futunu moxo be yi.Koota baane, Aminata ga yugunnun faayini i ga xooda dunben kattq, ken xusa a sanpa i yaxanlaqun ŋa. Aminata wuyenten wurunten teŋi i maama yi.
Aminata wa wurunu. Maamen da a senbendi do du yi na a kiilun taaxundi. « Ke wuye wara kundu yi ! » Maamen doxo a yi.
Aminata ma wuyen wara.
Fi falle a ti, « Ke xooda dunbe be ga katu in yaaxanlaqun ŋa, sikka su nta a yi, n kalla ya ! »
Maamen wa taaxunu taaxaadi bucce kanma. Leminun taaxunton da a yoori, i wa a kanma na a terinka a ga fo be konŋo.Maamen ti : « Aa ! N sinmayen ŋa, n da a faamu. »
A ti leminun nan taaxu. « Aminata, an da o terinka o ga ɲi watte ke masalanŋen wa ya ba ? »
Aminata ti iyo.
Yugo yogo wa fo faayini wattifunsi muuri masin noxon ŋa.« N terinka, n na a moxon ko an danŋa. Watte ke sabaabun ni wattifunse ya yi a do xooda dunben ga n xawa bunnun ga tontene a yi.
« Wattifunse ke nan roxo moxo be yi, duranmasin yan katta a walla. Watte ke ra wa soro yogonu ragana hari i nta a tuunu.
« A wa yogonu tanpindini fonne. Yogonu xallen wa ɲaŋono ma i do i ga na daga doxotooronkan ŋa. »
Aminata do i gida Muusa wa taaxunu i maama tatten ŋa, i wa a terinkana a ga sefene.Aminata yaaxon dondonton do a kanunten da a tirindi. « Yabo, a sununten ya ni, xa yogonu wa sahana nan selle wucce ga na dangi. »
Maamen da a kiilun taaxundi ti iyo, o nta xawa kanna.
Maamen wa taaxunu taaxaadi bucce kanma. Leminun taaxunten da a yoori, i wa a terinkana a ga fo be konŋo. « An yaaxon ra nta wattifunse ke walla, xa a wa non ŋa. Wattifunse ke wa malini an kitten ŋa gelli an ga na an kitten kini watunte yi, ma an ga na kati yokke be yi. »
Aminata tallan kanunten ti : ﻿« Nke nta a mulla nan wati de ! »
Maamen jimi beɲuwara kanma na i kittun wanqi ti saabunen ŋa. Leminun da a yoori na a faayi.« Maxa kanu. An ra wa dutangana na sere tananu xa tanga watte ke yi.
« Na an kittun wanqi ta gabe yi kiyen noxon ŋa. Nan maxa kati an yaaxanlaxun ŋa na a ɲi an ma an kittun wanqi.
« Watte ke ra wa roono an suufun noxon ŋa ti an nuxunne, an raqe ma ti an yaaxon ŋa gelli an kittun mexenton ga na kati i ya. »
Leminun wa sikki i maama jon ŋa. Nuxunbipaaden wa i baananbe su yi.« Xa nta xawa tintono sere kuttun ŋa.
« Xa nta xawa axa kittun kinni i ya, xa axa do i ra wa sefene me da.
« Na nuxunbipaade rondi xa ga na ɲi dagana deben di. Xa, a fo siren ni an nan toxo kan di ya. »
Aminata do Muusa wa taaxunu i maama kaaran ŋa, na a terinka a ga sefene.Aminata fuufe nan ti, « Manne ɲaana in ŋa in ga na wati. »
« Fatanyinbe, texu, a do an xoren ga an mamana kun ni a taagumansun ya yi. Maxa kanu, o wa an sorogono.
« An nan xawa laatono bakka kaadunkon kuttun ŋa. An ga na ɲi texunu, ma nan tirigiso, a ɲa an segeɲantonben kunmen noxo, ma musuwaara yi an na a sedi ɲagamanxollen di. »
Maamen tirigiso, a da i kitten wure wutu nan tirigiso segenantonben kunmen noxon ŋa. Leminun wa a faayini.« An nan xawa laatono bakka kaadunkon kuttun ŋa ya.
« An ga na ɲi texunu ma nan tirigiso, a ɲa an segeɲantonben kunmen noxo ma musuwaara yi an na a sedi ɲaŋanxolle noxo. »
Aminata wuru nan gemu i faaba ronten ŋa kan ŋa. A da i kitten wure wutu nan ti a nan sigi.Ken dinma gemu Aminata faaba rinten ŋa nan giri golliran ŋa. Aminata wurunten daga katta a yi.
Xa faaben ti : « N dugu n nan daga wanqi fina saado in ga wa an wuttu. »
Aminata taaxunten wa i faaba taanun kanma i wa masalana. A ɲaxalinten ni.A wa dagana wanqi na i yiranxullun rondi.
Ken di, Aminata da i yinmen saxundi a kanma na xooda dunbe be bunnun ga a yi, a da ken moxon ko i faaba danŋa kafini Maamen sefo.
A kiilun taaxu keeta.


An wuyi jamu  n toxon ni koronawirisi

Kittu karagi ya na a yi.
A wa yillene kitte do kitte naxa.Nke na kitti
kinni-kinnen ya mulla do kuuɲinden ŋa.
Yaaxanlaqu naxati wa a yi. Baane wa muuɲunu, baanen nuxudusanmunten ni. Baane wa wuunu, baanen kanunten ni.An da in toxon mugu nan xaso ba ?
An ɲaana kan moxo yi, An ga na in toxon mugu ?
Telen wa taaxunu taaxaaden kanma. Wattifunse ke wa sefene mikoron noxo xibaarun kini biren ŋa.Sere xooron wa kanna i nda in wari telen ŋa, ma i ga na in fiinun safanton xara.
Wattifunse ke wa xaatime binnen kaane COVID-19 safanten ga a kanma.
Koronawirisin natalin wa a kanma.Yanpa in maxa, n wa a mulla na du dantaxi an danŋa kuudo an nan maxa kanu.
Wattifunsen wa i booton kaaran ŋa. Soro sikki footon wa booto ke noxon ŋa. Baane wa texunu, baane yaaxalaqen dunben ni do fatanyinben sabaabu yi, baane wa i gijinmen ragana, baawo a ra nta neegunu.N ga na ri sere be banŋe, A kaman wa texunu, Fatanyinben wa a yi, Neeguyen wa xotono a maxa.
Moobili bulanman wa wurunu ti noogen ŋa. Yokken gaben wa a kanmun ŋa, a do wattifunse ke booto. Soron wa taaxunu moobilin noxo, wattifunsen booton wa kafini i ya. A wa muuɲunu katta soron ŋa, a na i kitten yonko-yonko katta i ya.N nta durandallana sere banŋe.
N ga na daga, duna su na jamu kita.
Yitten wa sikki ka buccinnen raqen ŋa. Raqe ke wuɲinten ya ni, an yaaxen wa yaxanan buccinnen do i ma yi. Saarayaxaren wa i renyaxarinnen yinmen mullin mooro-moorono.An nta xawa kanna. An ga na wati, an maarenmun na an jaara.
Jin wa tollini bakka orobine katta xanqajin ŋa.An ra wa duna su tangana ti an kittun wanqinden ŋa ti jin do saabunen ŋa, na an toxo yirigandini na a jopa baane katta tanpille.
Yitten wa sikki ka buccinne raqen ŋa. Leminu sikki wa ka ke noxon ŋa : yaxanne, yugunne, a do deena yogo taaxunten ga ɲiiɲen ŋa.An ra wa soron xa tangana, an ga na toxo an kaara yi.
Yugunnen wa ti footon noogen ŋa, yaxannen wa do tayen ŋa. Nuxunbipaaden wa baane su yi, i nan laatu me yi xa. Kaane, kaanun do yitten wa non ŋa.An ga nta sirono bakken falle, an na nuxunbipaaden saxu an nuxunnen do an raqen kanma, an na metaranu filli ro an do sere kuttun naxan ŋa.
Moobili yogo wurunten teŋi tayen di. Yokken gaben wa a kanmun di, soron wa a noxon ŋa. Wattifunsen nta moobili ke noxon ŋa, a booton xa nta kanmun di.An ga na ku dutangandi feeron su batu, n nta riini anken banŋe.
Ke footo kanma, ji makkajinman wa tollini bakka pingunsolle yi.
A me ji makkajinma wa gubon di pingunsollen kaaran ŋa.
Koota wa riini, doxotooronun wa safaarijinman kitana, ken ga na ɲa, n ra wa saagene katta an ŋa hari an nta watini.


Fallakoyinto

Konporaqan wuɲinten ni.
Konporaqan texenten ni.
Yelinŋe yogo wawuredun ŋa.
Yelinŋe yogo wa kanmun ŋa.
Lemine wa taaxunu.
Lemine wa sikki.
Jaxe yogo wa noxon di.
Jaxe yogo wa sellan ŋa.


Yaaxanlaqe

Yaxaren wa i dobbun rondini.taru
Yugunnen wa waawunu.raqe
Fuugen wa yaxannen maxa na a sunbu.nuxunne
Yugunnen kitten wa a sinqen ŋa nan sinme.sinqe
Yugunnen muuɲinten wa i kanbun disana.kanbo
Yugunnen wa neenen fuutunu.neene
Yugunnen wa xoodan fakka fanqen ŋa, ken wa a xumun dinkondini.xumu
Yaxannen wa i yaaxayintun suusana.yaaxanyintu
Ke yaxanne turumoxon siren ni.yinte


Golliɲanyokku

yide
xedo
labo
peelu
tonge
jaasi
xaxaade
bureti
turunewisi


O su nta baana

Yaaxan dunwaarun muuma do tepu gillu wa yaxare ya, a wa kanmun faayini.yaxare
Yugudeppe, xa, a tanpinten ni.leelante
Pooren wa leminen maxa, a wuru na fo xiti ti a yi.jaye
Ke yugo gillen ga ni moxo be, a ra wa yittirenmun fatana na a ɲi a ma setu yintten ŋa.gille
Yaxarin deppe wa senbene sangallen ŋa nan sinme.deppe
Yuguxasan misen wa i jiibanun yillana.misaane
Yaxarin dinkan wa taaxunu taaxaden kanma nan yige.xanto
Yaxaren wa suugen terinkana talifon ŋa, a wa legene.fonnanxaye
Yaxarin xasen wa senbene guma ya. Kande wa a yinmen di.yaxarinxase


Janqilaadonu

su
xollinŋe
tigandeppe
mollon sakite
puwaworo
jaxatanŋe
salaati
makka
tubaabun xoolinŋe
mentenŋe
kaaroti
awoka
fataata
ɲamaku
layi
jaba
pomiteeri


Geesimeraana do Janba

Kanjaane sunonta xooren ni, xa, geesimeraana wa xo a buren ni.Ken ŋa, geesimeraana da feera bure sinma i ga n katta kanjaane gallen ragana a yi moxo be ya. Wuccinne kanjaane yille tanpiyen di hari wuyira nta a maxa. Geesimeraana ɲa bannan ŋa ti Kanjaane ŋiiɲen do i nuxudufoonun ŋa.
Geesimeraana yaaxalaqen seewanten ni, a yaaxanfunsun wa xo xaalisimisu.Geesimeraana daga i yittirenmun do i janqilaadonun gaaga saxan di. A ga da xaalisi be kita, ken wa kande fakka. A da makka xobo i koren da ti xaalisi buccinne yi.
A da a saxundi xaalisin kutten kanma kanden noxon di.
Geesimeraana da i kan killen raga yokken wa a yinmen di, a wa suugunu. A wa a kanma nan sinme i ga n xawa fo wo fo su xobono ti i xaalisin ŋa.
Killen di, kanmen da a fina. Ken lagarun ɲa ji xoore ya. Geesimeraana da i yokkun wara killen kaara baanen ŋa, yitti xoore wure. A taaxunten yaaxen na kande ke ya yi.
Kanmen texe ma geesimeraana faten ga safini nan muro. Ken di, a wuru katta kunme yi nan ti du danŋa. 
« N wa toqo ke kunme di ma kanmen ga n kuti, a nda ɲa moxo wo moxo, makka ke wa roono in goden do jin naxa. »
Wucce ga dangi, janba da yokken wari taaxunu killin tatten ŋa.
A da makkan do xaalisin wari kande ke noxon ŋa. A da i kanpun bifindi kanden kanma saado kanmen ga sikki.
Geesimeraana do janba butunton wa me wure buru, i wa me kaana.Geesimeraana da janba wari taaxunu i kanden kanma. A ti janba danŋa : « Nuwaari in menjanŋen an ga da in kanden tanga. »
Janba ti : « Geesimeraana an haqutoxo, an ra wa saagene an digaame ke yi ba ? An kanden ba ? »
Ke ni in ke xallen ya yi. N da a ɲi killen kaara baanen ŋa. Geesimeraana ma saxu a yi.
A saage tini : « N ke xallen ya ni. »
Geesimeraana butunten daga fayiyen moxon ko yinmanken danŋa. Janba ti yinmanken do xirisun danŋa, « Ko n katta kande fakka xaalisi do makka walla killinxannen ŋa koroosinda ga nta a yi ? »
Geesimeraana ti : « N ke yaaxen ɲi in kanden ŋa an ga riini dinma be. »
Janba ti : « N ɲi kande ke koroosini ma biranbe an ga riini ti an xallen ya ni. »
Xirisen wa taaxunu, kanden fakkan makkan do kanŋen wa a kaane. Xirisu filli wa sikki a kaaran ŋa, i wa sefene fi soobe kanma.Yinmanken do xirisun ga da sefaanon filli terinka, i da a muuru i maxa i nan laato i ya.
Xirisun da me wari wucci laate noxo ya fi ke kanma. Ken falle, i gemu fo baane kanma.
Geesimeraana do janba wa yinmanken do xirisun faayini. Geesimeraana butu, janba wa soyini.I da geesimeraana do janba xiri. I ti i danŋa : « Janba tonŋun wa an maxa, an feti fayaana yi. Geesimeraana an sigi do fo yi an xalle ga feti ke be yi. » Geesimeraana ma saxu a yi, a xusa wu.
Kanjaane soyi buru, xa, geesimeraana sunonten ni.Geesimeraana jaragindi xibaaren sanqi do fanken ŋa. A daganten taron wa kanjaane soyixannen ŋa.
Kanjaane yille katta i ten ŋa nan jokki do i janqiladonun do i yittirenmun soxoyen ŋa. Xa, geesimeraana kori xadi, menjanŋen ntaxa a maxa.


Jaaba do Turunŋu

Jaaba sunanten ni, xa, a menjanŋun sikki ɲaxalinton ni.A do i menjanŋun gemu killen ŋa. Menjanŋu ku ɲi dagana suwa muuri xoraban di. Jaaba ɲi a mulla nan daga do i batten ŋa.
A ti i danŋa « Xa da in dugu ke yitte wure, n faayi dagana jin kini in ma yi. »
Menjanŋu ku ma ɲi a mulla na a dugu.
Jaaba da i falle koyi xoroban ŋa a menjanŋun ga gilli do kaara be yi.A ti kundun ya ga ni « N wa xa ɲiini xoroban ŋa. »
A wurunten daga ɲoŋo i ma danŋa, nan daga i menjanyaxarun sagata xoroban ŋa.
Jaaba samunten do a kanunten ni.A ga da kille be raga, ken teŋini jinsaxuran ya yi. Lanben kaara baanen ŋa, killimisa gabe wa non ŋa, i ga teŋini banŋen wo banŋe yi. A ti « O ku soron daga do minna yi ? »
Jaaba taaxu gide yogo kanma. A kanunten wa jabarini.A da killun su fo xoren wutu, nan tere, nan tere, a kori i menjanŋun walla.
A tanpi moxoburu ma a ga  tuumana yitte yogo wure.
A wuyi xenqene.
Jaaba kanunte, a da yaaxo dantanto wari biten di i falle.Jaaba ga wullini dinma be yi, ken da a ɲi biten ro. Ken bite noxon ŋa yaaxa makkanmanu yogo wa ŋaalini. Jaaxa Laxaburun ya nda a yoori.
Kannen danŋa a kori xaarini. A ɲi a mulla nan wuru, xa, turundullunton da a yoori.
Turunŋu sikki da Jaaba yoori, i ga a kanundini.Turunyugu xasen ti : « Maxa giri an batten ŋa. An dire o da an yiga ! » 
Jaaba da i xanjo na a muuru i maxa, i na i wara dagana kaanun ŋa.
Turunŋe yogo wa sikki ŋuɲen di a ga Jaaba korosini xottun tatten ŋa.Turunŋun ma duŋe i do Jaaba daga i banŋen xoraban noxon ŋa. Kun mexente yogo ya ɲi, a fakka xottun do suwannun ŋa.
A saxu nan du xenqendi.
Turunŋun sikki wa barama xooren yoorini, a ga taaxunu yinben kanma. I baananbe wa maxafon wure wuttu.Bite ke yi, a taron wa turunŋun wa me tirindini yinben na kan moxo ? Jin tawo ba ? Baane ti a su gemu. N nan riti i ya ba ? Turunŋun kuttun ti riti i ya jawoye maxa, dullen wa o yi.
I da i moxon gemundi ti i wa dagana Jaaba wutu.
Turunŋu sikki faayi barama xoore kaara ŋa, yinben kanma. I wa kunmen raqen ŋa xoraban noxon ŋa. I faayindi moxon buren ni, i wa i kanbon dandana.Turunxasen ti « Xa xufi du ya, xa maxa mungu do o deben taaxuxannen ŋa. Turunŋe feti baananyigaana yi. O do koren su ya n xawa kafini nan yige. »
A yaqen ti « N faayi in kallunu xilli. »
Turun buccinnen ti « N faayi in kallungooron xilli. » Turunxasen ti i ke na biraadon tanga saado jaman ga tinmene.
Jaaba saage riini kan di. A wa turunŋen faayini ti i yaaxon filli ya.Turunxasen taaxu roraqen ŋa, kuttun su sanqi. Dagaanon dalla moxoburu ma turunxasen ga tiigono jabaren maxa. Xenqon da a kaaɲa ma a nan toxo xiirindini. Ken siro Jaaba danŋa. A katta dangini kan moxo ya ke turuŋe kaaran ŋa ? 
Turuŋe dinkan ɲi moxoburu ma a ga baratini roraqen ŋa.
Feera baane ya ɲi non ŋa. A jalli turuŋe kanma na du ɲi killen kaara baanen ŋa nan xusa wuruyen joppa.
Turunŋun butu, i baananbe xiribe ti i yinme yi. Jaaba wuru roono xoraban noxon ŋa biten di.Turun kuttun ga saage, i ga da fo be wari i yaaxon ŋa ken da i butundi. 
I do xaaruyen ro do gunnen ŋa ken da a ɲi Jaaba laato.
Jaaba do i faaba a do i ma su ɲaxali.A ga kiɲe i kaara yi, debidunke yogo da a tu, ken xaari « Jaaba saage, a saage ! » Faaben do saaxen wurunton bagu nan gemu a yi.
I da a senbendi du yi na Alla tiiga a ga da i renmen sire saagandi katta i ya. Jaaba, Jaaba, n renme o ku da a sinma an kara ya.
Gelli ken ŋa ma lenki Jaaba do deben leminan kuttun baane ntaxa dagana xoroban ŋa.


Ɲiimimaanu beenu ga yigene

fataata
beterawu
ɲanbi
jaba
layi



Fun ! Fun !

Waale ke warimoxon wa bangene bera makkajinma kanma. Xooda yogo wa a kanma. Xadija wa sikki waale ke kaaran ŋa, ken nan giila a yi.A nan xawa xooda katini ya. Lenki ni xoodakatten koota lagaren ya yi.
Xadija wa xoodan katta-katta ti i tan ŋa. Waalen wutunden wa tuwini a yeeson kanma. Xa, a nuxunnen dunben ni moxoburu.
I da i naxaanen siiti moxosiri.
Xadija da xoodan katu katta jalan ŋa. Kaarabaane ke xooda kataanon ra nta a ragana. A faayi jalan yonkono!Xadija da jalan yonko ta baane.
Leminun da waalen wure wutu. Bandeerinun wa do a kaaron ŋa.
I da waalen wutu !
I da dakabanan dennen wutu.
Fun ! Fun !
Yugunnen do i yaaxandunwaaru kaarenman do Xadija wa i «kittun yonkono» katta me yi.

Muusa, xoodan katimoxon gemu !
Fun ! Fun !
Yaxanne yogo ga da i kufune neyen fuutu katta wureran ŋa, yaaxon kanma, a do Xadija da me kuuɲi ti kittun gununton ŋa.
Fanta, xoodan katimoxon gemu de ! Fun ! Fun !
Yugunni mulle da i kitten kini Xadija yi.
Ibirahima, a gemu an maxa ! Nuxunsurubaye :﻿ Fun ! fun !
Xadija do yaxanan yinti tuluton da me sunbu-sunbu. Yaxanne ke da Xadija wurewutu ma a taanun ga bakka ɲiiɲen ŋa.
Haawa, a siro moxosiri !
Fun ! Fun !
Dakabanan waale ke raganten wa Xadija maxa i yinkollan kanma. A ɲaxalinten ni, a nuxunnen dunben ni.
Jaman su nan nawaari !
Xadija tirigiso ma a ga xenne. Waalen daga do fanken ŋa, a xoodan yille santini ɲiiɲen ŋa.
Tiso !
Xadija wa saqa baren kanma konpen di, xurayi gabe ga nta ke be noxon ŋa. A wa xenqene baawo a ma kende moxosiri. Dakabanan waale ke wa a kaaran ŋa.Fun ! Fun ! Xoodakatten ɲame Xadija maxa, ma a nda faso. A menjanŋun su xiiden wa a yi.
Xadija wuru katta jalan ga wa siitini sollu beenu xooda katiran ŋa.
Nuxunsurubuyen ɲame koye noxon ŋa. Xadija xoroti i ga i menjanŋun walla.
Muusa be yaaxandun waru kaarenman ga a yaaxon ŋa, a yeeson ɲa xuran-xuranŋa. Yinmen jiminten ni, a faten ma bagu me yi moxosiri.
Fun ! Fun !
Ho ! Ho !
Manne xa ni ke yi ? Muusa ya n neegunu ke moxo yi.
Fanta, yaxanne be kufune neyen ga a yi, a wa i nuxunnen suusana ti musuwaara yi.
E ! Fanta !
Fun ! Fun !
Ibirahima be ga ni yugunni mullen ŋa, a ɲaxalinte feti, muran ya na a yi.
E ! Ibirahima xa !
Haawa da xoodan katu, xa a wa mullin dagana. A yeeson wasante feti, a nuxunnen dunben ni.

E ! Haawa !
Fun ! Fun !
Ho ! Ayi !
Muran wa jaman su yi.
Fun ! Fun !Xoodan wa Xadija siginten maxa. A ɲaxalinte nta a kanma na i menjanŋu ku faayi. I wa sikki do xoodan jalan tangandin sollen ŋa i ɲaxalinto feti, i watunton ya ni.
Muran sabaabun ni funsu misaane ya yi, i ga a xilli « wattifunse ». Wattifunse ke wa fanken noxon ŋa, o ga wa ke be yonkini, a ra wa malini yokku ya, o ga na kati ku beenu ya.
Wattifunse ke ga na ro nuxunnen ŋa ma an xoren ŋa, a wa riini ti xorinwattu, ma yinmankara, walla a na an nuxunnun sutti ma a na riti kun sikki su yi. Muran ga na ɲi an ŋa, a ra wa yillene an menjanŋen ŋa.
An wa a tu ti an ga na texu, ma an ga na tirigiso, wattifunse ke ra wa santini bakka an nuxunnnen ŋa,  ma an raqen ŋa, ma an xoren ŋa, walla metaranu sikki do fanken ŋa ?
Ken ni kanufon ya yi.Xa yaaxen wa Xadija natalin ŋa tayen ŋa. Noogen banŋe, wattifunsen wa non ŋa. I filli naxa xiiliyi mollidarinma, a do wattifunsi misen ga xiiliyen kaaron su yi.
An ra wa du tangana muran ŋa ke moxo yi : laato bakka sere su yi, muran ga a kaman ŋa. An do sere ga na axa kittun kini me yi mulan ga a yi, daga an kittun wanqi moxosiri.
Ken ga na ɲa wattifunse ke wa gilli an kittun ŋa katta an nuxunnnen ŋa.
An do sere nan maxa kafi jiranxolli baane yi, a do yige taasa do rondindiyiraamun ŋa muran ga sere be yi.
An na yittirenmen gaben do janqilaadon yiga, na ji gabe mini ken wa an suufun tallan kendendini.Lupun wa yere, wattifunsun gan katta warini ti ke be yi.


N konpe

Yaxannen wa senbene solle ya, a wa konpe koyini.tiba
Yaxannen wa tiban koyini ti i kitten do sollen ŋa.roraqe
Yaxannen wa meqini laqen ŋa.ŋiɲe
Yaxannen wa ŋuɲen koyini.tagayu
Yaxannen wa i kitten katta tagayen ŋa.palanteerinu


N ra wa

bontene
regene
xinini
nan bonte ti kaccen ŋa
n ra wa xooda katini
Yugunnen wa yelinŋen kanpinten faayini kanmun ŋa.N ra nta
kanpini abada.



